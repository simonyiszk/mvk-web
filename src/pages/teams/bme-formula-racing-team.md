---
title: BME Formula Racing Team
draft: false
email: info.bme.frt@gmail.com
facebookHandle: 'https://www.facebook.com/FormulaRacingTeam/'
color: '#c8102e'
thumbnail: /assets/uploads/bme-formula-racing-team.jpg
excerpt: >-
  A csapat 2007-ben alakult a Budapesti Műszaki és Gazdaságtudományi Egyetemen
  azzal a céllal, hogy megvalósítsa pár fiatal egyetemista álmát és részt vegyen
  a Formula Student sorozatban, hagyományt teremtve ezzel nemcsak az egyetemen,
  hanem Magyarországon is. A csapat fontosnak érzi a tevékenységét mindinkább
  integrálni, összehangolni az egyetemi képzés megfelelő tantárgyaival,
  sikeresen együttműködni a meghatározó tanszékekkel, elismertségre szert tenni
  az oktatók és kiemelkedő ipari vállalatok szemében, népszerűsíteni a
  szervezetet az egyetem hallgatói és a nagyközönség körében.
---

A csapat 2007-ben alakult a Budapesti Műszaki és Gazdaságtudományi Egyetemen
azzal a céllal, hogy megvalósítsa pár fiatal egyetemista álmát és részt vegyen a
Formula Student sorozatban, hagyományt teremtve ezzel nemcsak az egyetemen,
hanem Magyarországon is. A csapat fontosnak érzi a tevékenységét mindinkább
integrálni, összehangolni az egyetemi képzés megfelelő tantárgyaival, sikeresen
együttműködni a meghatározó tanszékekkel, elismertségre szert tenni az oktatók
és kiemelkedő ipari vállalatok szemében, népszerűsíteni a szervezetet az egyetem
hallgatói és a nagyközönség körében.

10 éves fennállása során már több mint 400 hallgató tevékenykedett a tervezés, a
beszerzés, a gyártás, a versenyautó építése mellett további fontos területeken
is, mint a menedzsment, a logisztika és a gazdasági ügyek intézése. Jelenleg 105
aktív taggal működünk, akik közt található gépész-, közlekedés-, villamosmérnök,
műszaki menedzser és közgazdász hallgató is.

Az idei szezonban a csapat egy új autó építését tűzte ki célul, amelyhez egy
nagyon fontos mottót fogalmaztak meg: csúcsminőség. Ezzel az autóval szeretnék
utolérni a világ legnagyobb konkurens csapatait. A csapat kutatásai alapján egy
összkerékhajtású, független motorvezérlésű elektromos versenyautóra lesz szükség
idén is a kitűzött célok eléréséhez. Ezen felül egy önvezető jármű fejlesztésébe
is belekezdtek, ezzel lépést tartva a Formula Student versenysorozat trendjével.
