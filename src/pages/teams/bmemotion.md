---
title: BMEmotion
email: info@emotion.bme.hu
facebookHandle: BME.motion
color: '#3d0938'
thumbnail: /assets/uploads/bmemotion_cover.jpg
excerpt: >-
  A BMEmotion hallgatói projekt célja egy kerékagymotoros együléses versenyautó
  kifejlesztése. A feladaton a Gépészmérnöki Kar, a Villamosmérnöki és
  Informatikai Kar és a Közlekedésmérnöki és Járműmérnöki Kar hallgatói egyaránt
  dolgoznak. A projekt hajtómotorja az innováció, vagyis a csapattagok
  törekednek arra, hogy minél több alkatrészt házon belül, saját maguk
  tervezzenek. Ez igaz az autó szinte összes gépészeti egységére. A váz, a
  felfüggesztés és a tengelycsonk állványok mellett a kormánymű is egyedi.
---

A BMEmotion hallgatói projekt célja egy kerékagymotoros együléses versenyautó
kifejlesztése. A feladaton a Gépészmérnöki Kar, a Villamosmérnöki és
Informatikai Kar és a Közlekedésmérnöki és Járműmérnöki Kar hallgatói egyaránt
dolgoznak. A projekt hajtómotorja az innováció, vagyis a csapattagok törekednek
arra, hogy minél több alkatrészt házon belül, saját maguk tervezzenek. Ez igaz
az autó szinte összes gépészeti egységére. A váz, a felfüggesztés és a
tengelycsonk állványok mellett a kormánymű is egyedi.

Mégis a projekt talán legnagyobb különlegessége a teljesen önálló fejlesztésű
hajtásrendszer, ami magába foglalja az energiatároló egységet, a motorokat és az
azokat szabályozó hajtást. A közelmúltban elsősorban a hajtáslánchoz köthető
elektronika terén történtek komolyabb előrelépések. A jelen illetve az
elkövetkező időszak során ezen egységek további fejlesztése a kitűzött cél.
Ilyenek az akkumulátor gyorstöltő, az akkumulátor felügyeleti szoftverrendszer
(BMS), a töltő kisütő áramkör és a motorok hajtásáért felelős inverter egység.

Az inverter feladata lesz majd a két hátsókerékben található külső forgórészű,
háromfázisú, állandómágneses szinkron gépek hajtása, melyekkel direkt hajtás
valósítható meg, így csökkentve minimálisra a súrlódási veszteségeket. A motorok
közül jelenleg egy prototípus van összeszerelve, aminek mérései és tesztelései
szintén az elkövetkező időszak céljai között szerepelnek.
