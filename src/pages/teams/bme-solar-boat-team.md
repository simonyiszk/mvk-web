---
title: BME Solar Boat Team
email: info@solarboatteam.hu
facebookHandle: 'https://www.facebook.com/BMEsolar/'
color: '#6cb446'
thumbnail: /assets/uploads/bme-solar-boat-team.jpg
excerpt: >-
  2014-ben alakult meg a BME Solar Boat Team, ami az addigi - mérnökhallgatókból
  álló - versenycsapatok projektjeitől teljesen eltérő feladatba kezdett. Egy
  kizárólag napenergiával működő, ember által vezetett, teljesen elektromos
  hajtású hajó tervezésére vállalkozott.
---

2014-ben alakult meg a BME Solar Boat Team, ami az addigi -- mérnökhallgatókból
álló -- versenycsapatok projektjeitől teljesen eltérő feladatba kezdett. Egy
kizárólag napenergiával működő, ember által vezetett, teljesen elektromos
hajtású hajó tervezésére vállalkozott.

Az ötlet három gépészmérnök hallgató fejéből pattant ki, aminek megvalósításán
további egyetemisták közreműködésével kezdtek el dolgozni. A sok befektetett
energia gyümölcseként 2016 júniusára elkészült Rosana, és 2016 után 2017-ben
sikeresen teljesített több nemzetközi versenyen is.

Ez év szeptemberében azonban egy teljesen új, nagy kihívást jelentő feladatot
tűzött ki a Solar Boat Team: 2018 nyarán új hajóval indulni a célba vett 4
nemzetközi versenyen.

Évről évre egyre többen érdeklődnek és szeretnének részt venni a nem mindennapi
feladatokban. Ezek rendkívül sokfélék, így mindenki megtalálhatja a számára
legvonzóbb feladatköröket. A konstrukciós tervezés iránt érdeklődők a hajó
számos pontján közreműködhetnek: dolgoznak a hajtómű, a kormányrendszer, a
hajótest, a fedélzet, valamint a szárnyrendszer kialakításán. Az elektronikai
csoport a hajó teljes elektronikai rendszerének tervezéséért, fejlesztéséért és
karbantartásáért felel. A szimulációval foglalkozók a tervezés kezdeti fázisában
megvizsgálják a hajótest és a szárnyrendszer áramlástani jellemzőit, emellett
segítik a konstrukciós csapatot a szárnyrendszer tervezésében, de ők felelnek a
tesztek előkészítéséért és lebonyolításáért is. Azért pedig, hogy a csapat
megfelelő szponzori háttérrel rendelkezzen, minél több rendezvényen részt vegyen
és minél több emberhez eljusson, a marketing csapat dolgozik.
