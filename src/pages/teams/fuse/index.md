---
title: BME Fuse
email: noreply@todo.hu
color: "#0c337a"
image: featured.jpg
excerpt: A BME Fuse csapata 2016 októbere óta dolgozik azon, hogy egy olyan energiahatékony elektromos autót tervezzen, amellyel sikeresen felveheti a versenyt a hazai és külföldi csapatokkal a nemzetközi Shell Eco-marathonon.
---

A BME Fuse csapata 2016 októbere óta dolgozik azon, hogy egy olyan energiahatékony elektromos autót tervezzen, amellyel sikeresen felveheti a versenyt a hazai és külföldi csapatokkal a nemzetközi Shell Eco-marathonon.

A csapat 2017-ben egy új autó megépítését tűzte ki céljául: az új szabálymódosítások ugyanis a régi konstrukció elvetését indokolták. Az új jármű tervezése során kiemelt szerepet kap a 2016-os versenyszezon tapasztalatainak felhasználása. Ezen felül fontos cél, hogy az autó ne csak energiahatékony legyen, de minél több sajátos, innovatív megoldást tartalmazzon, ezzel elősegítve a csapattagok egyéni fejlődését és a csapat sikerét a Shell Eco-marathon dinamikus és statikus versenyszámaiban.

A csapat további célja, hogy az autó ne csak energiahatékony legyen, hanem minél nagyobb végsebességre is képes legyen, ezzel lehetőséget teremtve más típusú versenyeken való részvételre.

A jelenlegi csapat 20 főt tud a soraiban az egyetem 3 karáról. A csapattagok nem csak műszaki kihívásokkal néz szembe, ugyanis a munka jelentős részét teszi ki a gyártáshoz és összeszereléshez szükséges megfelelő infrastruktúra kialakítása: céges partnerek, szponzorok keresése, gyártáselőkészítés, beszerzés.
