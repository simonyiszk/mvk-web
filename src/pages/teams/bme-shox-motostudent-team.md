---
title: BME-SHOX MotoStudent Team
email: ' marcell.szucs@mst.bme.hu'
facebookHandle: BmeMotostudent
color: '#000000'
thumbnail: /assets/uploads/shox_motostudent_cover.jpg
excerpt: >-
  A Budapesti Műszaki és Gazdaságtudományi Egyetem hallgatóiból álló BME-SHOX
  MotoStudent csapat 2013 októberében alakult. A csapat elsődleges célja, hogy
  részt vegyen a MotoStudent versenyen, amelyet a Moto Engineering Foundation
  nevű spanyol szervezet hirdet meg két évente. Erre a versenyre a világ minden
  tájáról érkeznek egyetemi csapatok, akik összemérhetik tudásukat és
  rátermettségüket.
---

A Budapesti Műszaki és Gazdaságtudományi Egyetem hallgatóiból álló BME-SHOX
MotoStudent csapat 2013 októberében alakult. A csapat elsődleges célja, hogy
részt vegyen a MotoStudent versenyen, amelyet a Moto Engineering Foundation nevű
spanyol szervezet hirdet meg két évente. Erre a versenyre a világ minden tájáról
érkeznek egyetemi csapatok, akik összemérhetik tudásukat és rátermettségüket.

A feladat egy egyedi, az aktuális versenyszabályzatnak és biztonsági
előírásoknak is megfelelő versenymotor tervezése és építése. A csapatok -- a
szervezők által meghatározott erőforráson és fékrendszeren kívül -- a váztól
kezdve, a futóművön át, az elektromos rendszerig, mindent maguk terveznek. A
verseny helyszíne a spanyolországi MotoGP pálya, ahol minden motor átesik egy
több szintű gépátvételen. Ezután következnek a változatos ügyességi feladatok,
majd pedig egy klasszikus, "kerék a kerék" elleni versenyen.

A BME-SHOX Motostudent Team első saját fejlesztésű gépe a 2014-es versenyen
mutatkozott be a nagyközönség előtt, ahol sikeresen szerepelt és a közönség
különdíját is elnyerte.

A szervezők a 2015/2016-os idénytől, a hagyományos benzines kategória mellett
egy új, tisztán elektromos hajtású kategóriát is indítanak. A csapat -- a
nagyobb kihívást keresve -- kategóriát váltott, így 2015-ben megkezdődött az
első elektromos hajtású versenymotor tervezése és azóta is ebben a kategóriában
indul a csapat.
