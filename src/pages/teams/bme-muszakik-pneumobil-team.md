---
title: BME Műszakik Pneumobil Team
color: "#0d7a47"
thumbnail: /assets/uploads/bme-muszakik-pneumobil-team.jpg
excerpt: A BME Műszakik Pneumobil Team egy több, mint 10 éves múltra visszatekintő családias hangulatú egyetemi versenycsapat. A Gépészmérnöki Kar Gép- és Terméktervezés Tanszékén működő közösség legfőbb feladata, hogy az Egerben évente megrendezésre kerülő nemzetközi Pneumobil megmérettetésen minél jobban szerepeljen. Emellett más futamokon, különböző kiállításokon is bemutatják, hogy a sűrített levegő erejével hogyan lehet egy járművet meghajtani - ráadásul 100%-ban környezetbarát módon. A hosszú évek alatt számtalan statikus és dinamikus versenyszámban diadalmaskodtak az aktuális csapatok, valamint több ízben nyerte el a konstrukció az Év pneumobilja díjat.
---

A BME Műszakik Pneumobil Team egy több, mint 10 éves múltra visszatekintő
családias hangulatú egyetemi versenycsapat. A Gépészmérnöki Kar Gép- és
Terméktervezés Tanszékén működő közösség legfőbb feladata, hogy az Egerben
évente megrendezésre kerülő nemzetközi [Pneumobil](http://pneumobil.hu)
megmérettetésen minél jobban szerepeljen. Emellett más futamokon, különböző
kiállításokon is bemutatják, hogy a sűrített levegő erejével hogyan lehet egy
járművet meghajtani - ráadásul 100%-ban környezetbarát módon. A hosszú évek
alatt számtalan statikus és dinamikus versenyszámban diadalmaskodtak az aktuális
csapatok, valamint több ízben nyerte el a konstrukció az Év pneumobilja díjat.

A csapat a legfőbb versenyén 3 versenyszámban méri össze tudását a rivális
csapatokkal, amelyek a távolsági, ügyességi és gyorsulási számok. A távolsági
verseny során adott mennyiségű sűrített levegővel minél nagyobb távot kell
megtenni minimum 15 km/h-s átlagsebesség mellett. Az ügyességi számban egy
körpályát, a gyorsulásiban pedig egy egyenest kell teljesíteni a lehető
leggyorsabban.

A csapat kis létszámának is köszönhetően a közös ötletelési, tervezési,
szerelési alkalmak nagyszerű hangulatban telnek, ahol amellett, hogy új
barátokat szerezhetnek a csapattagok még olyan gyakorlati tapasztalatra is
tesznek szert, amelynek köszönhetően sokkal szélesebb látókörű mérnökökké
válnak.
