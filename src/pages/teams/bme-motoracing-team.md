---
title: BME MotoRacing Team
thumbnail: /assets/uploads/bme_motoracing_cover.jpg
excerpt: >-
  A csapat 2015-ben alakult a LeVisonta névre keresztelt 24 órás robogóversenyen
  való részvétel céljából. Már az első versenyen sikereket ért el a csapat, egy
  Yamaha Joggal a 14. helyezést érték el.
---

A csapat 2015-ben alakult a LeVisonta névre keresztelt 24 órás robogóversenyen
való részvétel céljából. Már az első versenyen sikereket ért el a csapat, egy
Yamaha Joggal a 14. helyezést érték el.

2016-ban újult erővel és új géppel -- Zip SP1 -- álltak rajthoz. Sem a kemény
verseny, sem az időnként zord időjárás nem jelentett problémát: 24 óra
elteltével a csapat az előkelő 9. helyen ért célba.

2017-ben a változatosság kedvéért ismét újabb robogóval álltak rajthoz: P.Barbi
(Piaggo Liberty) szenzációs versenyt futva 2. helyen végzett, miután több
csapatot is kizártak a verseny utáni átvizsgálás során.

A robogóversenyek sikerei után a csapat egy újabb, és egyben sokkal nagyobb
kihívást keresett magának: hosszas keresgélés után a MotoStudent versenyre esett
a tagok választása. Véleményük szerint a motor különböző részeinek tervezése,
legyártása és tesztelése óriási kihívás, kaland, valamint fejlődési lehetőség.

A csapat fontosnak tartja, hogy a versenyen való helytállással ne csak a saját
eredményeinek sorát gyarapítsa, de ezzel méltó módon képviselje a Műegyetemet –
most már nemzetközi szinteken.
