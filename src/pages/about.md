---
title: Műegyetemi Versenycsapat Közösség
---

A Budapesti Műszaki és Gazdaságtudományi Egyetem számos öntevékeny szerveződésű hallgatói projekt számára biztosít működési lehetőséget. Jelentős csoportját képezik ezen szervezeteknek a hallgatói versenycsapatok, melyek főként járműfejlesztéssel foglalkoznak, és tevékenységeikben az Egyetem több karáról vesznek részt hallgatók.

Számottevő, egyetemi teljesítményen felül végzett munkával több, nemzetközi mezőnyben is helytállt csapat alakult meg az elmúlt évek folyamán.

A jelenleg működő nyolc versenycsapat többek között négy kerék meghajtású formulaautó, napelemes versenyhajó, üzemanyagtakarékos autó, motorkerékpár, önvezető gokart és sűrített levegővel meghajtott jármű tervezésével és megépítésével foglalkozik.

A vezető nyugat-európai egyetemeken és hazánk számos felsőoktatási intézményében kialakult jó gyakorlat alapján, 2014-ben a Műegyetem keretein belül is megindult a jelenlegi projekteket összefogó mozgalom, aminek köszönhetően létrejött a Műegyetemi Versenycsapat Közösség.

![](/assets/uploads/dsc04366.jpg)

## Együttműködési lehetőség

Felsőoktatási támogatási megállapodás A társasági adóról és az osztalékadóról szóló 1996. évi LXXXI. Törvény rendszerébe 2014. november 27-étől beiktatott kedvezmény társasági adóalap-kedvezményt biztosít azon adóalanyoknak, amelyek felsőoktatási intézménynek támogatást nyújtanak. A kedvezmény érvényesítésének céljára a felsőoktatási támogatási megállapodás megkötése szolgál.

## Egyetemi alapítványok

Az egyetem mellett működő Pro Progressio Alapítvány és a Műegyetemi Hallgatókért Alapítvány tevékenységének középpontjába a tehetségek, az újdonságok felkarolását állította, valamint a fiatalok segítését abban, hogy az ötletekből olyan megvalósult eredmények szülessenek, melyek valós társadalmi, gazdasági igényt elégítenek ki. Számos ipari kapcsolatával és támogatói rendszerével rendelkező szervezetek a csapatok számára is biztosítja a szponzori támogatások kezelését, így köztük az MVK Fejlesztői Központnak is.

## Közvetlen eszköztámogatás

A felújítás során felmerülő alapanyok, továbbá a későbbi használat során szükséges tárgyi eszközök és berendezések, gépek adományozása/támogatása.
